بسمه تعالی 


او تصمیم گرفته تا زمانی که برنامه اش تعداد مناسبی مشتری جذب کند، برنامه را توسط یک ادمین کنترل کند. در حال حاضر ادمین تنها کاربر این برنامه است (اما ممکن است به زودی کاربران متفاوتی داشته باشد)، بنابراین او وظیفه دارد تمام سفارش های مشتریان را وارد نرم افزار کند و به نتیجه آن را گزارش دهد. 

شمای کلی سامانه: 
تعدادی رستوران در این برنامه تعریف می شوند. هر رستوران یک منوی غذایی دارد. مشتری ها بعد از ثبت اطلاعات در برنامه می توانند از رستوران دلخواهشان غذای مورد نظر را سفارش دهند. سفارش بعد از زمان طبخ، توسط پیک ارسال خواهد شد. 

سناریوی برنامه: 
پس از اجرای برنامه، یوزرنیم و پسورد ادمین گرفته خواهد شد. در صورت صحیح بودن اطلاعات منوی امکانات برنامه نمایش داده خواهد شد. 
برنامه شامل منوی سفارش، منوی تنظیمات، منوی پیک موتوری و منوی رستوران می باشد. 

منوی سفارش: 
کاربران لیست رستوران های فعال را مشاهده می کنند. سپس رستوران مورد نظر را از لیست انتخاب میکنند. منوی غذاها شامل نام و قیمت آن را مشاهده می کنند. منوی غذا باید بر اساس استراتژی تعیین شده نمایش و مرتب سازی شود. (پایین تر توضیح داده شده) 
سپس با انتخاب و سفارش غذاها از منوی رستوران، درخواست سفارش ثبت می شود. وضعیت سفارش در این حالت "در حال پردازش" است. 
سپس در صورت فعال بودن پیک موتوری برای رستوران، سفارش در وضعیت "در حال ارسال" قرار می گیرد. زمانی که پیک سفارش را به مقصد رساند، وضعیت سفارش به "تحویل داده شد" تغییر خواهد کرد.
نکته: ادمین سامانه باید در هر لحظه بتواند لیست سفارش ها را مشاهده کند و به راحتی وضعیت آن ها را تغییر دهد. 
نکته: از زمان آماده سازی غذا در این فاز صرف نظر شده است. تمام تغییر وضعیت ها توسط ادمین برنامه انجام میشود. 

ادمین در هر لحظه می تواند از منوی سفارشات، سفارشات را بر اساس وضعیت سفارش دسته بندی (فیلتر) کند. 
هم چنین با انتخاب سفارش های "تحویل داده شده" برای رستوران و پیک نظر و امتیاز ثبت کند. (منوی مناسبی برای این قسمت طراحی کنید.) 

منوی رستوران: 
در این منو امکان نمایش، ساخت و تغییر اطلاعات رستوران ها (مانند وضعیت فعال بودن، نام و …)، نمایش تعداد پیک، امتیاز و نظرات کاربران در رابطه با هر رستوران قابل مشاهده است. 

منوی پیک: 
در این منو امکان نمایش، ساخت و تغییر اطلاعات پیک امکان پذیر است. هر پیک می تواند حداکثر دو رستوران را پوشش دهد (مسئول پیک دو رستوران باشد). امتیاز و تاریخچه سفارشات هر پیک نیز از این منو قابل مشاهده است. 

استراتژی نمایش و مرتب سازی: 
در ابتدای شروع برنامه، استراتژی مرتب سازی و نمایش منوها از کاربر پرسیده و ذخیره می شود. کاربر می تواند در هر زمان این استراتژی را از منوی تنظیمات انتخاب و تغییر دهد. 
استراتژی نمایش رستوران ها: 
1. نمایش صعودی رستوران ها بر اساس امتیاز 
2. نمایش نزولی رستوران ها بر اساس امتیاز 
3. نمایش صعودی رستوران ها بر اساس تعداد نظرات
4. نمایش نرولی رستوران ها بر اساس تعداد نظرات
6. پیاده سازی خلاقانه یک استراتژی جدید که باعث ایجاد تعادل در تعداد سفارش ها در رستوران ها شود. (شانس مجدد به رستوران های ضعیف تر داده شود) 

توضیحات مربوط به هر بخش: 
به طور کلی اطلاعات زیر، حداقل اطلاعات مورد نیاز می باشند. با توجه به نوع پیاده سازی و امکانات مورد نظر، شما میتوانید ویژگی های بیشتری را برای هر مورد ذخیره کنید. 

رستوران: 
رستوران دارای نام، آدرس، منو، ساعات کاری، امتیاز و  نوع قیمت رستوران (اقتصادی، متوسط، لاکچری) می باشد. امتیاز رستوران به صورت اولیه 5 است. نظرات و امتیاز کاربران این عدد را تغییر میدهد. رستوران در ساعاتی که سرویس نمی دهد، غیر فعال است. 

منوی رستوران: 
منوی رستوران شامل اطلاعات غذا، زمان پخت، هزینه و امتیاز است. 

مشتری: 
اطلاعاتی که از مشتری ذخیره می شود شامل شماره تلفن همراه، آدرس می باشد. 

پیک: 
نوع وسیله نقلیه (ماشین، موتور)، نوع حقوق دریافتی (ساعتی یا به ازای هر سفارش)، میزان حقوق دریافتی، برنامه حضور در هفته

امکانات برنامه: 
امکان ثبت، تغییر و مشاهده رستوران و منوی آن
امکان ثبت، تغییر و مشاهده مشتری
امکان ثبت، تغییر و مشاهده سفارشات
امکان ثبت، تغییر و مشاهده پیک
امکان مشاهده تاریخچه نظرات یک رستوران
امکان مشاهده تاریخچه نظرات یک غذا در تمام رستوران ها
امکان نمایش بهترین ها (3 رستوران برتر، 3 غذای برتر در هر رستوران) 
امکان مشاهده و مرتب سازی رستوران ها بر اساس تعداد نظرات، عملکرد رستوران
امکان مشاهده و مرتب سازی غذاها بر اساس بهترین رستوران (مثال: بهترین چلو کباب در کجا طبخ می شود؟ 5 رستوران اول نمایش داده شوند) 
امکان جستجو به وسیله نام رستوران 
امکان جستجو به وسیله نوع هزینه رستوران (مثال: فیلتر رستوران های لاکچری)
امکان مشاهده نظرات یک کاربر
امکان مشاهده تاریخچه سفارشات یک کاربر


توجه: 
با توجه به اینکه پس از هر بار اجرای برنامه نیاز به ساخت تعدادی رستوران، پیک، سفارش و… دارید، پیشنهاد می شود تعداد مناسبی شیء را در ابتدای برنامه مقدار دهی اولیه کنید تا در زمان توسعه بتوانید به راحتی برنامه خود را تست کنید.
استفاده از متدهای استاتیک و الگوی سینگلتون باید حتما دارای دلیل قانع کننده باشند که چرا از متدهای غیر استاتیک استفاده نشده است. در غیر اینصورت نمره زیادی را از دست خواهید داد. سعی کنید به هیچ وجه از آنها استفاده نکنید.


---------------------------------------------------------------------------------------------------------------------------------------------------

با استفاده از ارث بری

برای گسترش شرکت تصمیم گرفته که علاوه بر رستوران ها، به سوپر مارکت ها و میوه فروشی ها نیز سرویس دهی کند! (از این به بعد منظور از رستوران، سوپرمارکت و میوه و تره بار نیز هستند). 

لیست تغییرات پروژه: 
اضافه شدن کاربرهای برنامه: 
برای مدیریت بهتر برنامه، نیاز به تعریف سطح دسترسی برای کاربران ایجاد شده است. کاربران پس از وارد کردن مشخصات کاربری (نام کاربری و کلمه عبور) وارد سامانه خواهند شد و با توجه به نوع دسترسی، منوی مربوط به خود را مشاهده خواهند کرد. 
در این برنامه چند نوع کاربر با سطح دسترسی متفاوت وجود دارند: 
نقش ادمین: 	
این برنامه شامل چند ادمین می باشد که هر یک از ادمین ها به تمامی امکانات برنامه دسترسی دارند. (امکانات در پروژه قبلی و پروژه جدید)
نقش کاربر عادی (مشتری): 
کاربران عادی همان مشتری ها برنامه هستند. کاربران پس از وارد شدن به برنامه، علاوه بر سفارش غذا از رستوران های مختلف، می توانند اطلاعات مربوط به تاریخچه نظرات، سفارشات و امتیازات خود را مشاهده کنند. امکانات جدید در ادامه گفته خواهد شد. 
نقش مسئول رستوران (یا سوپرمارکت / میوه فروشی): 
در هر رستوران فردی مسئول وارد کردن منو و تغییر آن می باشد. (توجه کنید که ادمین نیز می تواند این کار را انجام دهد). همچنین این کاربر میتواند اطلاعات مربوط به رستوران خود، شامل اطلاعات اصلی رستوران (که در پروژه قبل گفته شد) را ویرایش کند. همچنین این کاربر باید بتواند نظرات مربوط به رستوران و اطلاعات و تاریخچه پیک ها و تاریخچه سفارشات خود را مشاهده کند. 

 اضافه شدن سوپر مارکت و میوه فروشی
سوپر مارکت و میوه فروشی مانند رستوران، دارای یک منویی از اجناس موجود هستند. با این تفاوت که موجودی اجناس پس از هر خرید، کم می شود و ممکن است تمام شود. سامانه باید قادر باشد در صورت تمام شدن اجناس، موجودی جنس را "تمام شده" نشان دهد. 
سوپر مارکت ها و میوه فروشی ها تفاوت هایی در قسمت حمل و نقل  (لجستیک) و نوع نیروها دارند: 
سوپر مارکت ها: 
سفارش در سوپر مارکت ها به صورت بازه های یک ساعته تعریف می شود. برای مثال اگر سوپر مارکت از ساعت 8 صبح تا 8 شب سرویس دهی میکند، 12 بازه ارسال سفارش تعریف می شود و به مشتری نشان داده می شود. هر بازه با توجه به تعداد نیروهای سوپر مارکت، ظرفیت تعداد سفارش ها متفاوت است. (در حالت پیش فرض 2 در نظر بگیرید). این به این معنا است که نهایتا دو سفارش در هر بازه قابل قبول هستند. در صورتی که ظرفیت بازه پر شود، آن بازه قابل انتخاب نخواهد بود. 
سناریوی سفارش مشتری از سوپر مارکت: 
مشتری ابتدا سوپر مارکت مورد نظر خود را انتخاب میکند و سپس اقلام مورد نظر خود را انتخاب میکند. سپس بازه های قابل انتخاب سوپر مارکت به اون نشان داده می شود که شامل ساعت شروع، ساعت پایان و هزینه ارسال می باشد. سپس یکی از بازه های مورد نظر جهت دریافت کالا را انتخاب میکند. اگر بازه ای بیشتر از ظرفیت آن پر شده بود، بازه به کاربر نمایش داده نمیشود. 
قیمت پیش فرض ارسال برای هر بازه را عددی ثابت (مثلا 5000 تومان) در نظر بگیرید. بازه های شلوغ تر هزینه بیشتری دارند در صورتی که بازه ای بیشتر از نیمی از ظرفیت آن پر شده بود، ضریب 1.5 به قیمت آن داده میشود. (مثلا 7500 تومان) 
میوه و تره بار: 
.خرید از بازار میوه و تره از لحاظ حجم و زمان خرید محدودیت دارد. 
در هر ساعت مقدار محدودی میوه میتوان خریداری کرد (مثلا در هر بازه 5 کیلو). بازه ها در میوه فروشی ها به صورت دو ساعته تعریف می شوند. برای مثال از ساعت 8 صبح تا 8 شب، 6 بازه زمانی تعریف می شود. 
اشتراک ویژه (ویژه سوپر مارکت ها) 
کاربران می توانند اشتراک ویژه را خریداری کنند. (فرض کنید هر مشتری مبلغ نامحدودی در حساب کاربری اش دارد). اشتراک ویژه شامل هزینه پیک نخواهد شد و در محاسبه نهایی نباید مقدار آن محاسبه شود. 

امکانات برنامه: 
نمایش پر طرفدارترین بازه ها برای یک سوپر مارکت خاص
امکان نمایش تاریخچه سفارش های انجام شده توسط یک خریدیار
اضافه کردن تمامی امکانات رستوران ها برای سوپرمارکت ها و میوه فروشی ها
در حال تکمیل شدن...

نکات پیاده سازی:
قابلیت ها زیاد هستند اما سعیتان بر این باشد که به گونه ای بنویسید که صرفا با عوض کردن یک پارامتر متد پیاده سازی شده، چندین قابلیت همزمان پوشش داده شود؛ مثلا به جای نوشتن چندین متد جستجو که کد تکراری هم دارند، یک متد جستجو بنویسید که پارامتر های مورد نظر را بگیرد. در صورتی که پارامتری داده نشده بود فیلتری بر روی کلاس ها اعمال نشود، اما اگر پارامتری بود فیلتر ها مرحله به مرحله اعمال شوند تا لیست نهایی تولید شود.

در صورتی که خروجی نتایج جستجو و گزارش گیری بسیار طولانی باشد (مثلا بیشتر از ۲۰ خط) باید قابلیت صفحه بندی را قرار دهید. مثلا با زدن کلید Enter صفحه بعدی گزارش نشان داده شود، اما اگر کاربر خواست صفحه بعدی را نبیند، با وارد کردن عبارتی خاص به منو برنامه برگردد.

منظور از منو یک محیط تحت کنسول است که کاربر عملیات های خود را انتخاب کند و آنها را انجام دهد و اگر خواست با وارد کردن ورودی خاص از محیط نرم افزار خارج شود. (با منوی رستوران یا سوپرمارکت متفاوت است)

اعداد مشخص شده در صورت سوال، باید به راحتی قابل تغییر باشند. (برای مثال ظرفیت هر خریدیار در هر ساعت یا زمان بازه ها) 


توجه: 
با توجه به اینکه پس از هر بار اجرای برنامه نیاز به ساخت تعدادی رستوران، پیک، سفارش و… دارید، پیشنهاد می شود تعداد مناسبی شیء را در ابتدای برنامه مقدار دهی اولیه کنید تا در زمان توسعه بتوانید به راحتی برنامه خود را تست کنید.


